<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <p>Information about the source</p>
         </sourceDesc>
      </fileDesc>
   </teiHeader>
   <text>
      <body>
         <div type="poem" n="3">
            <head>[Iollas, Lycidas]</head>
            <list type="speakers">
               <item xml:id="Iollas">Iollas</item>
               <item xml:id="Lycidas">Lycidas</item>
            </list>
            <sp who="#Iollas">
               <speaker>I.</speaker>
               <l n="1">Numquid in hac, Lycida, vidisti forte iuvencam</l>
               <l n="2">valle meam? solet ista tuis occurrere tauris,</l>
               <l n="3">et iam paene duas, dum quaeritur, eximit horas;</l>
               <l n="4">nec tamen apparet, duris ego perdita ruscis</l>
               <l n="5">iam dudum nullis dubitavi crura rubetis</l>
               <l n="6">scindere, nec quicquam post tantum sanguinis egi.</l>
            </sp>
            <sp who="#Lycidas">
               <speaker>L.</speaker>
               <l n="7">Non satis attendi: nec enim vacat. uror, Iolla,</l>
               <l n="8">uror, et inmodice: Lycidan ingrata reliquit</l>
               <l n="9">Phyllis amatque novum post tot mea munera Mopsum.</l>
            </sp>
            <sp who="#Iollas">
               <speaker>I.</speaker>
               <l n="10">Mobilior ventis o femina! sic tua Phyllis:</l>
               <l n="11">quae sibi, nam memini, si quando solus abesses,</l>
               <l n="12">mella etiam sine te iurabat amara videri.</l>
            </sp>
            <sp who="#Lycidas">
               <speaker>L.</speaker>
               <l n="13">Altius ista querar, si forte vacabis, Iolla.</l>
               <l n="14">has pete nunc salices et laevas flecte sub ulmos.</l>
               <l n="15">nam cum prata calent, illic requiescere noster</l>
               <l n="16">taurus amat gelidaque iacet spatiosus in umbra</l>
               <l n="17">et matutinas revocat palearibus herbas.</l>
            </sp>
            <sp who="#Iollas">
               <speaker>I.</speaker>
               <l n="18">Non equidem, Lycida, quamvis contemptus abibo.</l>
               <l n="19">Tityre, quas dixit, salices pete solus et illinc,</l>
               <l n="20">si tamen invenies, deprensam verbere multo</l>
               <l n="21">huc age; sed fractum referas hastile memento.</l>
               <l n="22">nunc age dic, Lycida, quae vos tam magna tulere</l>
               <l n="23">iurgia? quis vestro deus intervenit amori?</l>
            </sp>
            <sp who="#Lycidas">
               <speaker>L.</speaker>
               <l n="24">Phyllide contentus sola (tu testis, Iolla)</l>
               <l n="25">Callirhoen sprevi, quamvis cum dote rogaret:</l>
               <l n="26">en sibi cum Mopso calamos intexere cera</l>
               <l n="27">incipit et puero comitata sub ilice cantat.</l>
               <l n="28">haec ego cum vidi, fateor, sic intimus arsi,</l>
               <l n="29">ut nihil ulterius tulerim. nam protinus ambas</l>
               <l n="30">diduxi tunicas et pectora nuda cecidi.</l>
               <l n="31">Alcippen irata petit dixitque: 'relicto,</l>
               <l n="32">improbe, te, Lycida, Mopsum tua Phyllis amabit'.</l>
               <l n="33">nunc penes Alcippen manet ac ne forte negetur,</l>
               <l n="34">a! vereor; nec tam nobis ego Phyllida reddi</l>
               <l n="35">exopto quam cum Mopso iurgetur anhelo.</l>
            </sp>
            <sp who="#Iollas">
               <speaker>I.</speaker>
               <l n="36">A te coeperunt tua iurgia; tu prior illi</l>
               <l n="37">victas tende manus; decet indulgere puellae,</l>
               <l n="38">vel cum prima nocet. si quid mandare iuvabit,</l>
               <l n="39">sedulus iratae contingam nuntius aures.</l>
            </sp>
            <sp who="#Lycidas">
               <speaker>L.</speaker>
               <l n="40">Iam dudum meditor, quo Phyllida carmine placem.</l>
               <l n="41">forsitan audito poterit mitescere cantu;</l>
               <l n="42">et solet illa meas ad sidera ferre Camenas.</l>
            </sp>
            <sp who="#Iollas">
               <speaker>I.</speaker>
               <l n="43">Dic age; nam cerasi tua cortice verba notabo</l>
               <l n="44">et decisa feram rutilanti carmina libro.</l>
            </sp>
            <sp who="#Lycidas">
               <speaker>L.</speaker>
               <l n="45">'Has tibi, Phylli, preces iam pallidus, hos tibi cantus</l>
               <l n="46">dat Lycidas, quos nocte miser modulatur acerba,</l>
               <l n="47">dum flet et excluso disperdit lumina somno.</l>
               <l n="48">non sic destricta macrescit turdus oliva,</l>
               <l n="49">non lepus, extremas legulus cum sustulit uvas,</l>
               <l n="50">ut Lycidas domina sine Phyllide tabidus erro.</l>
               <l n="51">te sine, vae misero, mihi lilia nigra videntur</l>
               <l n="52">nec sapiunt fontes et acescunt vina bibenti.</l>
               <l n="53">at si tu venias, et candida lilia fient</l>
               <l n="54">et sapient fontes et dulcia vina bibentur.</l>
               <l n="55">ille ego sum Lycidas, quo te cantante solebas</l>
               <l n="56">dicere felicem, cui dulcia saepe dedisti</l>
               <l n="57">oscula nec medios dubitasti rumpere cantus</l>
               <l n="58">atque inter calamos errantia labra petisti.</l>
               <l n="59">a dolor! et post haec placuit tibi torrida Mopsi</l>
               <l n="60">vox et carmen iners et acerbae stridor avenae?</l>
               <l n="61">quem sequeris? quem, Phylli, fugis? formosior illo</l>
               <l n="62">dicor, et hoc ipsum mihi tu iurare solebas.</l>
               <l n="63">sum quoque divitior: certaverit ille tot haedos</l>
               <l n="64">pascere quot nostri numerantur vespere tauri.</l>
               <l n="65">quid tibi, quae nosti, referam? scis, optima Phylli,</l>
               <l n="66">quam numerosa meis siccetur bucula mulctris</l>
               <l n="67">et quam multa suos suspendat ad ubera natos.</l>
               <l n="68">sed mihi nec gracili sine te fiscella salicto</l>
               <l n="69">texitur et nullo tremuere coagula lacte.</l>
               <l n="70">quod si dura times etiam nunc verbera, Phylli,</l>
               <l n="71">tradimus ecce manus: licet illae vimine torto,</l>
               <l n="72">sic licet et lenta post tergum vite domentur,</l>
               <l n="73">ut mala nocturni religavit bracchia Mopsi</l>
               <l n="74">Tityrus et furem medio suspendit ovili.</l>
               <l n="75">accipe, ne dubites: meruit manus utraque poenas.</l>
               <l n="76">his tamen, his isdem manibus tibi saepe palumbes,</l>
               <l n="77">saepe etiam leporem decepta matre paventem</l>
               <l n="78">misimus in gremium; per me tibi lilia prima</l>
               <l n="79">contigerant primaeque rosae; vixdum bene florem</l>
               <l n="80">degustabat apis, tu cingebare coronis.</l>
               <l n="81">aurea sed forsan mendax tibi munera iactat,</l>
               <l n="82">qui metere occidua ferales nocte lupinos</l>
               <l n="83">dicitur et cocto pensare legumine panem:</l>
               <l n="84">qui sibi tunc felix, tunc fortunatus habetur,</l>
               <l n="85">vilia cum subigit manualibus hordea saxis.</l>
               <l n="86">quod si turpis amor precibus, quod abominor, istis</l>
               <l n="87">obstiterit, laqueum miseri nectemus ab illa</l>
               <l n="88">ilice, quae nostros primum violavit amores.</l>
               <l n="89">hi tamen ante mala figentur in arbore versus:</l>
               <l n="90">"credere, pastores, levibus nolite puellis;</l>
               <l n="91">Phyllida Mopsus habet, Lycidan habet ultima rerum"'.â€”</l>
               <l n="92">Nunc age, si quicquam miseris succurris, Iolla,</l>
               <l n="93">perfer et exora modulato Phyllida cantu.</l>
               <l n="94">ipse procul stabo vel acuta carice tectus</l>
               <l n="95">vel propius latitans vicina saepe sub horti.</l>
            </sp>
            <sp who="#Iollas">
               <speaker>I.</speaker>
               <l n="96">Ibimus: et veniet, nisi me praesagia fallunt.</l>
               <l n="97">nam bonus a dextro fecit mihi Tityrus omen,</l>
               <l n="98">qui venit inventa non irritus ecce iuvenca.</l>
            </sp>
         </div>

      </body>
   </text>
</TEI>
