<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <p>Information about the source</p>
         </sourceDesc>
      </fileDesc>
   </teiHeader>
   <text>
      <body>
         <sp who="Corydon">
            <speaker>C.</speaker>
            <l n="1">Nondum Solis equos declinis mitigat aestas,</l>
            <l n="2">quamvis et madidis incumbant prela racemis</l>
            <l n="3">et spument rauco ferventia musta susurro.</l>
            <l n="4">cernis ut ecce pater quas tradidit, Ornyte, vaccae</l>
            <l n="5">molle sub hirsuta latus explicuere genista?</l>
            <l n="6">nos quoque vicinis cur non succedimus umbris?</l>
            <l n="7">torrida cur solo defendimus ora galero?</l>
         </sp>
         <sp who="Ornytus">
            <speaker>O.</speaker>
            <l n="8">Hoc potius, frater Corydon, nemus, antra petamus</l>
            <l n="9">ista patris Fauni, graciles ubi pinea denset</l>
            <l n="10">silva comas rapidoque caput levat obvia soli,</l>
            <l n="11">bullantes ubi fagus aquas radice sub ipsa</l>
            <l n="12">protegit et ramis errantibus implicat umbras.</l>
         </sp>
         <sp who="Corydon">
            <speaker>C.</speaker>
            <l n="13">corydon Quo me cumque vocas, sequor, Ornyte; nam mea Leuce,</l>
            <l n="14">dum negat amplexus nocturnaque gaudia nobis,</l>
            <l n="15">pervia cornigeri fecit sacraria Fauni.</l>
            <l n="16"> prome igitur calamos et si qua recondita servas;</l>
            <l n="17">nec tibi defuerit mea fistula, quam mihi nuper</l>
            <l n="18">matura docilis compegit arundine Ladon.</l>
         </sp>
         <sp who="Ornytus">
            <speaker>O.</speaker>
            <l n="19">ornytus Et iam captatae pariter successimus umbrae.</l>
            <l n="20">sed quaenam sacra descripta est pagina fago,</l>
            <l n="21">quam modo nescio quis properanti falce notavit?</l>
            <l n="22">aspicis ut virides etiam nunc littera rimas</l>
            <l n="23">servet et arenti nondum se laxet hiatu?</l>
         </sp>
         <sp who="Cordyon">
            <speaker>C.</speaker>
            <l n="24">corydon Ornyte, fer propius tua lumina: tu potes alto</l>
            <l n="25">cortice descriptos citius percurrere versus;</l>
            <l n="26">nam tibi longa satis pater internodia largus</l>
            <l n="27">procerumque dedit mater non invida corpus.</l>
         </sp>
         <sp who="Ornytus">
            <speaker>O.</speaker>
            <l n="28">ornytus Non pastor, non haec triviali more viator,</l>
            <l n="29">sed deus ipse canit: nihil armentale resultat,</l>
            <l n="30">nec montana sacros distinguunt iubila versus.</l>
         </sp>
         <sp who="Corydon">
            <speaker>C.</speaker>
            <l n="31">corydon Mira refers; sed rumpe moras oculoque sequaci</l>
            <l n="32">quam primum nobis divinum perlege carmen.</l>
         </sp>
         <sp who="Ornytus">
            <speaker>O.</speaker>
            <l n="33">ornytus 'Qui iuga, qui silvas tueor, satus aethere Faunus,</l>
            <l n="34">haec populis ventura cano: iuvat arbore sacra</l>
            <l n="35">laeta patefactis incidere carmina fatis.</l>
            <l n="36">vos o praecipue nemorum gaudete coloni,</l>
            <l n="37">vos populi gaudete mei: licet omne vagetur</l>
            <l n="38">securo custode pecus nocturnaque pastor</l>
            <l n="39">claudere fraxinea nolit praesaepia crate,</l>
            <l n="40">non tamen insidias praedator ovilibus ullas</l>
            <l n="41">afferet aut laxis abiget iumenta capistris.</l>
            <l n="42">aurea secura cum pace renascitur aetas</l>
            <l n="43">et redit ad terras tandem squalore situque</l>
            <l n="44">alma Themis posito iuvenemque beata sequuntur</l>
            <l n="45">saecula, maternis causam qui vicit Iulis.</l>
            <l n="46">dum populos deus ipse reget, dabit impia victas</l>
            <l n="47">post tergum Bellona manus spoliataque telis</l>
            <l n="48">in sua vesanos torquebit viscera morsus</l>
            <l n="49">et modo quae toto civilia distulit orbe,</l>
            <l n="50">secum bella geret: nullos iam Roma Philippos</l>
            <l n="51">deflebit, nullos ducet captiva triumphos;</l>
            <l n="52">omnia Tartareo subigentur carcere bella</l>
            <l n="53">inmergentque caput tenebris lucemque timebunt.</l>
            <l n="54">candida Pax aderit, nec solum candida vultu,</l>
            <l n="55">qualis saepe fuit, quae libera Marte professo,</l>
            <l n="56">quae domito procul hoste, tamen grassantibus armis</l>
            <l n="57">publica diffudit tacito discordia ferro:</l>
            <l n="58">omne procul vitium simulatae cedere pacis</l>
            <l n="59">iussit et insanos Clementia contudit enses.</l>
            <l n="60">nulla catenati feralis pompa senatus</l>
            <l n="61">carnificum lassabit opus, nec carcere pleno</l>
            <l n="62">infelix raros numerabit curia patres.</l>
            <l n="63">plena quies aderit, quae stricti nescia ferri</l>
            <l n="64">altera Saturni referet Latialia regna,</l>
            <l n="65">altera regna Numae, qui primus ovantia caede</l>
            <l n="66">agmina, Romuleis et adhuc ardentia castris,</l>
            <l n="67">pacis opus docuit iussitque silentibus armis</l>
            <l n="68">inter sacra tubas, non inter bella, sonare.</l>
            <l n="69">iam nec adumbrati faciem mercatus honoris</l>
            <l n="70">nec vacuos tacitus fasces et inane tribunal</l>
            <l n="71">accipiet consul; sed legibus omne reductis</l>
            <l n="72">ius aderit moremque fori vultumque priorem</l>
            <l n="73">reddet et afflictum melior deus auferet aevum.</l>
            <l n="74">exsultet quaecumque Notum gens ima iacentem</l>
            <l n="75">erectumve colit Boream, quaecumque vel ortu</l>
            <l n="76">vel patet occasu mediove sub aethere fervit.</l>
            <l n="77">cernitis ut puro nox iam vicesima caelo</l>
            <l n="78">fulgeat et placida radiantem luce cometem</l>
            <l n="79">proferat? ut liquidum niteat sine vulnere sidus?</l>
            <l n="80">numquid utrumque polum, sicut solet, igne cruento</l>
            <l n="81">spargit et ardenti scintillat sanguine lampas?</l>
            <l n="82">at quondam non talis erat, cum Caesare rapto</l>
            <l n="83">indixit miseris fatalia civibus arma.</l>
            <l n="84">scilicet ipse deus Romanae pondera molis</l>
            <l n="85">fortibus excipiet sic inconcussa lacertis,</l>
            <l n="86">ut neque translati sonitu fragor intonet orbis</l>
            <l n="87">nec prius ex meritis defunctos Roma penates</l>
            <l n="88">censeat, occasus nisi cum respexerit ortus'.</l>
         </sp>
         <sp who="Corydon">
            <speaker>C.</speaker>
            <l n="89">corydon Ornyte, iam dudum velut ipso numine plenum</l>
            <l n="90">me quatit et mixtus subit inter gaudia terror.</l>
            <l n="91">sed bona facundi veneremur numina Fauni.</l>
         </sp>
         <sp who="Ornytus">
            <speaker>O.</speaker>
            <l n="92">ornytus Carmina, quae nobis deus obtulit ipse canenda,</l>
            <l n="93">dicamus teretique sonum modulemur avena:</l>
            <l n="94">forsitan Augustas feret haec Meliboeus ad aures.</l>
         </sp>
      </body>
   </text>
</TEI>
